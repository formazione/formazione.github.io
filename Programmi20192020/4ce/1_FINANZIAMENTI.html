<style>body{margin:5%;font-size:2em;}</style><p><script src="../../menu.js"></script></p><p><!-- page converted --></p><p>Domande per la verifica orale</p><p>1) Cos'è un finanziamento?</p><p>2) Quali sono le fasi della gestione?</p><p>3) Cos'è e come si calcola il fabbisogno finanziario?</p><p>4) Cosa sono le dilazioni di pagamento?</p><p>5) Cos'è l'interesse e come si calcola?</p><p>6) Cos'è il capitale proprio (autofinanziamento) e di debito (o di terzi)?</p><p>7) Cosa sono le obbligazioni e le azioni?</p><p>8) Cosa sono i debiti di regolamento e di finanziamento?</p><p>9) Cos'è la banca e quali funzioni svolge?</p><p>10) Cos'è il conto corrente e il fido?</p><p>11) Quali sono i finanziamenti a breve termine e a lungo termine?</p><h2>Risposte.</h2><h3>Cos'è il finanziamento?</h3><p>Tutte le imprese hanno bisogno di risorse finanziarie per poter acquistare i beni e servizi necessari ad effettuare la produzione.</p><p>L'insieme di operazioni di gestione con le quali l'impresa si procura i mezzi necessari per la sua attività, si chiama finanziamento. I finanziamenti possono provenire dal proprietario o dai soci (capitale proprio) o da finanziatori esterni all'impresa (banche o risparmiatori).</p><h3>Quali sono le fasi della gestione?</h3><p>Finanziamento: (per acquistare i fattori produttivi)</p><p>Investimento: (acquisto dei fattori produttivi utili a creare valore / prodotti / servizi)</p><p>Produzione: (fase di creazione dei prodotti con l'utilizzo dei fattori produttivi)</p><p>Disinvestimento: vendita e recupero dei mezzi finanziari.</p><h3>Cos'è il fabbisogno finanziario?</h3><p>È l'ammontare delle risorse finanziarie di cui l'impresa necessita alla sua costituzione e nella gestione corrente. Serve ad acquistare i beni dell'attivo fisso (beni che durano più anni) e dell'attivo circolante (beni che si trasformano in denaro nell'arco di un anno o sono già in forma liquida).</p><h3>Da cosa dipende il fabbisogno finanziario di un'impresa?</h3><p>Dalla sua dimensione e dalla struttura, dal tipo di attività svolta e dai fattori a breve ciclo di utilizzo che deve acquistare, dalla durata della produzione, dalle dilazioni di pagamento sui debiti e sui crediti.</p><h3>Cos'è l'interesse?</h3><p>È il compenso che spetta a chi presta una somma di denaro (creditore) ad un altro soggetto (debitore).</p><p>Gli interessi si calcolano in base al capitale, al tasso e al tempo. Il tasso di interesse rispetto ad un anno è una percentuale. Per calcolarlo si moltiplica per il tasso e si divide per 100 (moltiplicando per il numero degli anni). Se il tempo è espresso in mesi, si moltiplica il capitale per il tasso e i mesi e si divide per 1200 (12 mesi per 100). In giorni, gli interessi sono pari al capitale per il tasso per i giorni diviso 36.500 (se i giorni sono 365, 36.600 per gli anni bisestili e 36.000 per l'anno commerciale, con i mesi considerati tutti di 30 giorni).</p><h3>Le azioni</h3><p>Sono una quota del capitale delle società per azioni (e delle Società in Accomandita per Azioni). Chi possiede un'azione è compropietario di una società, ha diritto a votare nelle assemblee e a ricevere un utile in proporzione al numero delle azioni possedute (dividendo).</p><h3>Le obbligazioni</h3><p>Le società per azioni possono emettere obbligazioni, titoli che rappresentano quote di un prestito fatto alla società. Gli obbligazionisti hanno diritto a ricevere interessi in base al tasso concordato. Gli obbligazionisti sono creditori della società che ha emesso i titoli.</p><h3>L'autofinanziamento</h3><p>È l'utile che l'azienda ha prodotto, ma che non ha distribuito ai soci per reinvestirlo in acquisto di beni o servizi.</p><h3>I debiti di finanziamento</h3><p>Sono somme di denaro che una banca ha prestato all'impresa e che l'impresa deve restituire ad una scadenza, pagando degli interessi.</p><h3>I debiti di regolamento</h3><p>Sono ritardati pagamenti di acquisti di merci, che consentono all'impresa di rinviare l'esborso monetario.</p><h3>Cos'è una banca?</h3><p>È un'impresa di servizi che fa da intermediaria tra i soggetti in avanzo e i soggetti in disavanzo favorendo l'utilizzo dei mezzi monetari dei risparmiatori e il finanziamento delle imprese. Guadagna dalla differenza tra gli interessi (irrisori) dati ai risparmiatori e gli interessi percepiti dai soggetti finanziati dalle bance (con i soldi dei risparmiatori raccolti).</p><p>La funzione monetaria della banca consiste nella creazione di strumenti che sostituiscono il denaro (assegni, bonifici, carte di credito e debito, il servizio ADUE e MAV.</p><p>Svolge anche servizi come le cassette di sicurezza, incassi e pagamenti di cambiali e Ri.Ba., gestione del risparmio e consulenze.</p><h3>Il conto corrente</h3><p>È lo strumento principale per regolare i rapporti tra il cliente e la banca, attraverso il quale vengono regolati i rapporti tra di loro: incassi e pagamenti, finannziamenti, riscossioni di cambiali e Ri.Ba ecc.</p><h3>Il fido</h3><p>Per ottenere un finanziamento, occorre otennere un fido, l'importo massimo di credito che una banca si impegna a concedere ad un cliente.</p><p>Dipende dalla consistenza del patrimonio, dal reddito, dalle doti morali e professionali del cliente.</p><h2>Finanziamenti a breve termine</h2><p>Servono a finanziare il capitale circolante delle imprese e durano fino ad un massimo di 18 mesi. Si distinguono in</p><h3>- prestiti:</h3><p>concessione di una somma di denaro tramite, ad es., l'apertura di credito in conto corrente, con la quale un cliente può prelevare anche in rosso fino all'ammontare del fido;</p><h3>- sconto di cambiali:</h3><p>banca anticipa l'importo delle cambiali non ancora giunte a scadenza, con deduzione dello sconto e delle commissioni;</p><p><br></p><p><a href="https://aziendaitalia.altervista.org/wp-content/uploads/2019/11/output4.mp4">VIDEO SULLO SCONTO</a></p><p><br></p><h3>- l'anticipo su portafoglio sbf (salvo buon fine):</h3><p>la banca anticipa l'intero importo di cambiali o Ri.Ba., al netto delle commissioni e con addebito degli interessi ogni trimestre (di solito).</p><h3>- L'anticipo su fatture:</h3><p>la banca anticipa l'importo (80% di solito) delle fatture</p><h3>- factoring:</h3><p>la banca oltre ad anticipare il valore dei crediti, valuta la solvibilità dei clienti e si occupa del recupero dei crediti, dietro pagameto di commissioni.</p><h2>Finanziamento a lungo termine</h2><p>Serve ad acquistare i beni del capitale immobilizzato.</p><h3>- il mutuo impotecario:</h3><p>la banca concede un prestito garantito dall'ipoteca sull'immobile</p><h3>- leasing finanziario:</h3><p>la banca acquista un bene che poi viene ceduto in locazione ad un'impresa dietro pagamento di un canone comprensivo di una quota del costo e di interessi. Alla fine l'impresa può esercitare il diritto di riscatto.</p><h3>- leasing operativo:</h3><p>l'impresa costruttrice cede il bene in locazione dietro pagamento di un canone direttamente all'impresa utilizzatrice</p><h3>- Sale and lease back:</h3><p>in cui l'impresa utilizzatrice vende il bene alla banca, ma lo continua ad usare pagando un canone alla banca, così da ottenere liquidità.</p>