#html_convert

Domande per la verifica orale

1) Cos'è un finanziamento?
2) Quali sono le fasi della gestione?
3) Cos'è e come si calcola il fabbisogno finanziario?
4) Cosa sono le dilazioni di pagamento?
5) Cos'è l'interesse e come si calcola?
6) Cos'è il capitale proprio (autofinanziamento) e di debito (o di terzi)?
7) Cosa sono le obbligazioni e le azioni?
8) Cosa sono i debiti di regolamento e di finanziamento?
9) Cos'è la banca e quali funzioni svolge?
10) Cos'è il conto corrente e il fido?
11) Quali sono i finanziamenti a breve termine e a lungo termine?

Risposte.
1) Cos'è il finanziamento?
Tutte le imprese hanno bisogno di risorse finanziarie per poter acquistare i beni e servizi necessari ad effettuare la produzione.
L'insieme di operazioni di gestione con le quali l'impresa si procura i mezzi necessari per la sua attività, si chiama finanziamento. I finanziamenti possono provenire dal proprietario o dai soci (capitale proprio) o da finanziatori esterni all'impresa (banche o risparmiatori).

Quali sono le fasi della gestione?
Finanziamento: (per acquistare i fattori produttivi)
Investimento: (acquisto dei fattori produttivi utili a creare valore / prodotti / servizi)
Produzione: (fase di creazione dei prodotti con l'utilizzo dei fattori produttivi)
Disinvestimento: vendita e recupero dei mezzi finanziari.

Cos'è il fabbisogno finanziario?
È l'ammontare delle risorse finanziarie di cui l'impresa necessita alla sua costituzione e nella gestione corrente. Serve ad acquistare i beni dell'attivo fisso (beni che durano più anni) e dell'attivo circolante (beni che si trasformano in denaro nell'arco di un anno o sono già in forma liquida).

Da cosa dipende il fabbisogno finanziario di un'impresa?
Dalla sua dimensione e dalla struttura, dal tipo di attività svolta e dai fattori a breve ciclo di utilizzo che deve acquistare, dalla durata della produzione, dalle dilazioni di pagamento sui debiti e sui crediti.

Cos'è l'interesse?
È il compenso che spetta a chi presta una somma di denaro (creditore) ad un altro soggetto (debitore).
Gli interessi si calcolano in base al capitale, al tasso e al tempo. Il tasso di interesse rispetto ad un anno è una percentuale. Per calcolarlo si moltiplica per il tasso e si divide per 100 (moltiplicando per il numero degli anni). Se il tempo è espresso in mesi, si moltiplica il capitale per il tasso e i mesi e si divide per 1200 (12 mesi per 100). In giorni, gli interessi sono pari al capitale per il tasso per i giorni diviso 36.500 (se i giorni sono 365, 36.600 per gli anni bisestili e 36.000 per l'anno commerciale, con i mesi considerati tutti di 30 giorni).

Le azioni
Sono una quota del capitale delle società per azioni (e delle Società in Accomandita per Azioni). Chi possiede un'azione è compropietario di una società, ha diritto a votare nelle assemblee e a ricevere un utile in proporzione al numero delle azioni possedute (dividendo).

Le obbligazioni
Le società per azioni possono emettere obbligazioni, titoli che rappresentano quote di un prestito fatto alla società. Gli obbligazionisti hanno diritto a ricevere interessi in base al tasso concordato. Gli obbligazionisti sono creditori della società che ha emesso i titoli.

L'autofinanziamento
È l'utile che l'azienda ha prodotto, ma che non ha distribuito ai soci per reinvestirlo in acquisto di beni o servizi.

I debiti di finanziamento
Sono somme di denaro che una banca ha prestato all'impresa e che l'impresa deve restituire ad una scadenza, pagando degli interessi.

I debiti di regolamento
Sono ritardati pagamenti di acquisti di merci, che consentono all'impresa di rinviare l'esborso monetario.

Cos'è una banca?
È un'impresa di servizi che fa da intermediaria tra i soggetti in avanzo e i soggetti in disavanzo favorendo l'utilizzo dei mezzi monetari dei risparmiatori e il finanziamento delle imprese. Guadagna dalla differenza tra gli interessi (irrisori) dati ai risparmiatori e gli interessi percepiti dai soggetti finanziati dalle bance (con i soldi dei risparmiatori raccolti).
La funzione monetaria della banca consiste nella creazione di strumenti che sostituiscono il denaro (assegni, bonifici, carte di credito e debito, il servizio ADUE e MAV.
Svolge anche servizi come le cassette di sicurezza, incassi e pagamenti di cambiali e Ri.Ba., gestione del risparmio e consulenze.

Il conto corrente
È lo strumento principale per regolare i rapporti tra il cliente e la banca, attraverso il quale vengono regolati i rapporti tra di loro: incassi e pagamenti, finannziamenti, riscossioni di cambiali e Ri.Ba ecc.

Il fido
Per ottenere un finanziamento, occorre otennere un fido, l'importo massimo di credito che una banca si impegna a concedere ad un cliente.
Dipende dalla consistenza del patrimonio, dal reddito, dalle doti morali e professionali del cliente.

Finanziamenti a breve termine
Servono a finanziare il capitale circolante delle imprese e durano fino ad un massimo di 18 mesi. Si distinguono in 
- prestiti (concessione di una somma di denaro tramite, ad es., l'apertura di credito in conto corrente, con la quale un cliente può prelevare anche in rosso fino all'ammontare del fido);
- sconto di cambiali, con cui la banca anticipa l'importo delle cambiali non ancora giunte a scadenza, con deduzione dello sconto e delle commissioni;
- l'anticipo su portafoglio sbf (salvo buon fine), con cui la banca anticipa l'intero importo di cambiali o Ri.Ba., al netto delle commissioni e con addebito degli interessi ogni trimestre (di solito).
- L'aticipo su fatture: la banca anticipa l'importo (80% di solito) delle fatture
- factoring: la banca oltre ad anticipare il valore dei crediti, valuta la solvibilità dei clienti e si occupa del recupero dei crediti, dietro pagameto di commissioni.

Finanziamento a lungo termin
Serve ad acquistare i beni del capitale immobilizzato.
Abbiamo:
- il mutuo impotecario: con il quale la banca concede un prestito garantito dall'ipoteca sull'immobile
- il leasing finanziario: la banca acquista un bene che poi viene ceduto in locazione ad un'impresa dietro pagamento di un canone comprensivo di una quota del costo e di interessi. Alla fine l'impresa può esercitare il diritto di riscatto.
- il leasing operativo: l'impresa costruttrice cede il bene in locazione dietro pagamento di un canone direttamente all'impresa utilizzatrice
- il Sale and lease back: in cui l'impresa utilizzatrice vende il bene alla banca, ma lo continua ad usare pagando un canone alla banca, così da ottenere liquidità.
