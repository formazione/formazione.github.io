#html_convert
^La matrice SWOT.

#https://cdn.semrush.com/blog/static/media/c1/af/c1af74fce7766f1345615260d258eb19/analisi-swot-matrice-esempio.jpg

La matrice SWOT è un modello che serve a prendere delle decisioni di tipo strategico.
Sintetizza in pochi punti essenziali
- i punti di forza e debolezza dell'impresa
- le opportunità e le minacce del mercato.

I dati vengono dalla fase dell'analisi del marketing strategico che abbiamo già trattato: analisi interna (punti di forza e debolezza) e analisi della domanda e della concorrenza.

La matrice è rappresentata da 4 aree, rappresentanti i 4 aspetti.
Nel riquadro dei punti di forza vengono elencati i punti di forza dell'impresa e così via.

Questa rappresentazione è frutto delle analisi precedenti, come abbiamo detto, e deve servire a fare una sintesi delle osservazioni che servano a decidere gli obiettivi, verificando se ci sono le condizioni per raggiungere il target di clientela e per effettuare le scelte di posizionamento.

Dopo aver steso la matrice con i punti per ogni aspetto, l'impresa deve chiedersi quale target vuole raggiungere e se può farlo con i suoi mezzi. Cosa la distingue dai concorrenti e, quindi, su cosa puntare per posizionarsi in modo da ottenere il migliore risultato in termini di soddisfazione dei clienti, quota di mercato e profitto.

Esempi di obiettivi possibili per un'impresa del settore turistico-ristorativo:

- aumento del tasso di occupazione delle camere (offerte promozionali in determinati periodi)
- aumento della clientela appartenente al target dei turisti stranieri (promozione in fiere internazionali)
-  aumento della quota di mercato (pubblicità su quotidiani locali)
- incremento del risultato economico (riduzione delle spese con outsourcing della pulizia dei locali)

SWOT significa:
- Strengths: punti di forza dell'impresa (interni)
- Weaknesses, punti deboli dell'impresa (interni)
- Opportunities: le opportunità del mercato da cogliere (esterne) 
- Threats, le minacce esterne alla realizzazione dei nostri obiettivi (esterne).

Quindi, dall'analisi interna si traggono i punti di forza e debolezza.
Dall'analisi esterna le opportunità e le minacce.








