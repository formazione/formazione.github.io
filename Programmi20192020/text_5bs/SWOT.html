<style>body{font-size:2em;}</style><p><!-- page converted --></p><h3>La matrice SWOT.</h3><img src='https://cdn.semrush.com/blog/static/media/c1/af/c1af74fce7766f1345615260d258eb19/analisi-swot-matrice-esempio.jpg' /><br><p>La matrice SWOT è un modello che serve a prendere delle decisioni di tipo strategico.</p><p>Sintetizza in pochi punti essenziali</p><p>- i punti di forza e debolezza dell'impresa</p><p>- le opportunità e le minacce del mercato.</p><p>I dati vengono dalla fase dell'analisi del marketing strategico che abbiamo già trattato: analisi interna (punti di forza e debolezza) e analisi della domanda e della concorrenza.</p><p>La matrice è rappresentata da 4 aree, rappresentanti i 4 aspetti.</p><p>Nel riquadro dei punti di forza vengono elencati i punti di forza dell'impresa e così via.</p><p>Questa rappresentazione è frutto delle analisi precedenti, come abbiamo detto, e deve servire a fare una sintesi delle osservazioni che servano a decidere gli obiettivi, verificando se ci sono le condizioni per raggiungere il target di clientela e per effettuare le scelte di posizionamento.</p><p>Dopo aver steso la matrice con i punti per ogni aspetto, l'impresa deve chiedersi quale target vuole raggiungere e se può farlo con i suoi mezzi. Cosa la distingue dai concorrenti e, quindi, su cosa puntare per posizionarsi in modo da ottenere il migliore risultato in termini di soddisfazione dei clienti, quota di mercato e profitto.</p><p>Esempi di obiettivi possibili per un'impresa del settore turistico-ristorativo:</p><p>- aumento del tasso di occupazione delle camere (offerte promozionali in determinati periodi)</p><p>- aumento della clientela appartenente al target dei turisti stranieri (promozione in fiere internazionali)</p><p>-  aumento della quota di mercato (pubblicità su quotidiani locali)</p><p>- incremento del risultato economico (riduzione delle spese con outsourcing della pulizia dei locali)</p><p>SWOT significa:</p><p>- Strengths: punti di forza dell'impresa (interni)</p><p>- Weaknesses, punti deboli dell'impresa (interni)</p><p>- Opportunities: le opportunità del mercato da cogliere (esterne) </p><p>- Threats, le minacce esterne alla realizzazione dei nostri obiettivi (esterne).</p><p>Quindi, dall'analisi interna si traggono i punti di forza e debolezza.</p><p>Dall'analisi esterna le opportunità e le minacce.</p>