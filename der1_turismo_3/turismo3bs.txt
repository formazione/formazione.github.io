Chi sono i viaggiatori?
I viaggiatori si spostano per lavoro come gli autotrasportatori, immigrati, i frontalieri.

Chi sono i visitatori?
I visitatori si spostano per motivi diversi da quello di ottenere un reddito, viaggiano in modo irregolare e per un periodo di tempo non superiore all'anno.

Chi sono i turisti e gli escursionisti?
Se pernottano almeno una notte, i visitatri sono detti turisti, altrimenti sono chiamati escursionisti.

Quali sono i motivi per cui si viaggia?
Per piacere, per motivi professionali o altri motivi.

Fai degli esempi di viaggi leisure?
Per leisure (per piacere) si visita una destinazione per vacanza, per riposo, per motivi culturali

Fai degli esempi di viaggi professionali?
Per business si viaggia per visitare fiere, partecipare a convegni ecc.

Quali sono altri motivi per visitare una destinazione?
Si può visitare una località per assistere ad un evento sportivo, per usufruire di cure termali, per motivi religiosi.

Come si può definire il turismo?
Il turismo è un fenomeno complesso, attivato dal bisogno di recarsi in vacanza, che coinvolge il turista (turismo attivo), gli operatori turistici (turismo produttivo), i residenti e l'ambiente delle località visitate (turismo passivo).

Come si categorizza il turismo attivo in base a luogo di origine e destinazione del turista?
Abbiamo i turisti italiani che visitano in Italia, detto turismo domestico. Quello degli italiani e degli stranieri che visitano l'Italia, il turismo interno. I turisti italiani in Italia e all'estero formano il turismo nazionale. I turisti italiani che vanno all'estero e quelli esteri che vengono in Italia costituiscono i flussi del turismo interanzionale.

Il turismo è rilevante per l'economia mondiale?
Sì, è il 10% del PIL ed è in aumento. È settore fondamentale per l'Italia.

Cosa attrae nel nostro Paese i turisti?
Il clima, il paesaggio, le attrattive storiche e artistiche, l'enogastronomia.

Il saldo della Bilancia turistica, cos'è?
È la differenza tra i consumi dei turisti stranieri in Italia e quello dei turisti italiani all'estero. Il saldo della Bilancia turistica italiana è in attivo, perché gli stranieri consumano di più di quanto spendono gli italiani.

Cos'è il turismo incoming e outgoing?
È il turismo che arriva in un Paese o che è in uscita dalla propria dimora verso altre destinazioni.

Cos'è il turismo produttivo incoming e outgoing?
Sono i servizi degli operatori turistici destinati al turismo in entrata e in uscita dal Paese.

Quali sono gli aspetti positivi del turismo per i residenti?
Lavoro, reddito, servizi.

Quali sono gli aspetti negativi del turismo per i residenti?
Inquinamento dell'aria, dell'acqua, rumore, traffico, prezzi elevati, costo della vita elevato, degrado dell'ambiente, confluttualità con i turisti, aumento della microcriminalità.

