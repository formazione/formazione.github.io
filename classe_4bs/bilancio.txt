Cos'è il bilancio di esercizio?
È il documento redatto alla fine del periodo amministrativo, con cui si rappresentano la situazione patrimoniale, economica e finanziaria dell'impresa.

La sua redazione è obbligatoria?
si.

Ha lo stesso ruolo per le imprese individuali, società di persone e di capitali?
No, Per le imprese individuali è un documento interno per il quale non sono previste forme di pubblicità. Serve a fornire una conoscenza dell'andamento della gestione al proprietario o ai soci e viene utilizzato nella richiesta di finanziamenti a operatori esterni (banche) oppure ai fini fiscali. Per queste imprese la legge non stabilisce una forma obbligatoria per il bilancio, che coincide con la situazione economica e patrimoniale.

Come deve essere il bilancio delle società di capitali, invece?
Il bilancio delle società di capitali deve essere approvato dall'assemblea dei soci entro 120 giorni dalla chiusura dell'esercizio. È un documento pubblico che deve essere portato a conoscenza dei terzi mediante e deve essere inviato, entro 30 giorni dall'approvazione, all'Ufficio del Registro delle imprese che ne rilascia una copia a chiunque la richieda. Il ruolo del bilancio è d'informazione sia dei soggetti interni che di quelli esterni, come i finanziatori, i clienti, i fornitori. Questi soggetti hanno interessi nel buon funzionamento dell'azienda per motivazioni diverse.

Cos'è il bilancio socio-ambientale?
È un documento che illustra le ricadute sul territorio della loro attività e una valutazione dell'impatto sulla società in termini di occupazione, aumento del reddito del territorio, difesa dell'ambiente, risparmio energetico, contributo al finanziamento di attività culturali, sportive della zona ecc.

Quali sono i documenti che compongono il bilancio di esercizio?
Lo stato patrimoniale, il conto economico e la nota integrativa.

Cos'è lo Stato patrimoniale?
Lo Stato patrimoniale mostra il patrimonio alla fine dell'esercizio e la situazione finanziaria. Si ottiene dalla situazione patrimoniale aggregando le voci secondo lo schema dell'art. 2424 del codice civile.

Cos'è il Conto economico?
Mette in evidenza i ricavi e i costi dell'esercizio e dalla loro differenza l'utile o la perdita. Deriva dalla situazione economica elaborata secondo lo schema dellìart. 2425 del c.c.

Cos'è la nota integrativa?
Illustra i criteri di valutazione dello Stato patrimoniale e del Conto economico, fornendo indicazioni su alcune voci che sono rappresentate nei prospetti in modo sintetico.

Per chi sono obbligatori?
Per le società di capitali. Per le società di persone e le imprese individuali, invece, sono sufficienti la situazione patrimoniale ed economica, senza compilazione della nota integrativa.

Quali sono i principi del Bilancio?
Il codice civile stabilisce dei principi da rispettare all'art. 2423 c.c. Il bilancio deve essere redatto con chiarezza e deve rappresentare in modo veritiero e corretto la situazione patrimoniale, finanziaria ed economica della società.

Cosa si intende per chiarezza?
Si intende che il bilancio deve essere comprensibile da parte di persone che possiedono normali competenze in materia contabile.

Come deve essere il bilancio per essere veritiero?
Non deve contenere notizie false o viziate. Le informazioni devono essere corrette, fornite in buona fede, ripettando le esigente di tutti i portatori di interesse.
