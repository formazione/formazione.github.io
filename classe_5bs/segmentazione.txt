Come si caratterizza la domanda?
La domanda non è un'entità omogenea, ma è formata da consumatori con bisogni diversi: uomini e donne, italiani e stranieri, giovani ed anziani, persone con bassa o elevata capacità di spesa, tradizionalisti e innovatori ecc.

Si comportano allo stesso modo?
No, ogni gruppo di consumatori può reagire in modo diverso ad una variazione di prezzo, al lancio di un nuovo prodotto o servizio. Un nuovo piatto nel menu, ad esempio, può essere apprezzata dai clienti innovatori, ma non da quelli trazionalisti.

Cos'è la segmentazione della clientela?
Prima di decidere una politica di marketing, l'impresa deve identificare i gruppi, detti segmenti, di clientela che esprimono bisogni comuni e che potrebbero avere lo stesso tipo di comportamento.La segmentazione, quindi, è la tecnica con cui si divide la massa dela clientela in gruppi eterogenei, i segmenti, con caratteristiche comuni, ai quali vanno indirizzate politiche di marketing mirate.

Come si creano i gruppi?
I gruppi devono essere misurabili, cioè bisogna poter conoscere il numero di clienti di ogni segmento. Devono essere significativi, cioè i clienti dei segmenti devono essere raggruppati in base a caratteristiche utili a comprenderne il comportamento (non interessa il colore dei capelli, ma la capacità di spesa, ad esempio). I gruppi devono essere rilevanti, perché devono essere in un numero tale che si possano recuperare i costi e guadagnare dalle vendite a quel segmento.

Quali criteri si utilizzano?
I criteri per creare i gruppi ssono collegati alle variabili demografiche (età, sesso), geografiche (nazionalità, residenza), economiche (reddito, occupazione), sociali (titolo di studio, classe sociale), comportamentali (tradizionalisti, innovatori).

Come si possono rappresentare?
Si possono rappresentare attraverso un grafico che dà l'immediata percezione delle caratteristiche e dell'ampiezza di ogni singolo elemento.