Quali sono le fasi dell'analisi della domanda?
Per prima cosa si cerca di capire se il cliente è soddisfatto del nostro prodotto o servizio. Poi si passa ad analizzare l'intero mercato e le tendenze future.

Come si conosce il grado di soddisfazione?
Le imprese turistiche possono ottenere informazioni dal contatto con i clienti o dai questionari sulla customer satisfaction che i clienti compilano dopo aver usufruito dei servizi. I questionari contengono una sezione Suggerimenti che può essere un'utile fonte informativa sui bisogni della clientela e può indirizzare le successive azioni di marketing.

Cosa si rileva dai questionari?
Se il cliente è soddisfatto, l'immagine positiva nei confrontidell'impresa può far nascere un rapporto che si consolida nel tempo e che determina un aumento della clientela attraverso il passaparola.

Bastano i questionari ai propri clienti?
No, successivamente l'impresa estende il livello di analisi a tutto il mercato, allo scopo di individuare quali sono gli elementi che contraddistinguono il comportamento del consumatore e soprattutto le tendenze future. In questo caso ci si serve di informazioni esterne, come le statistiche e le ricerche di mercato.

Da cosa è influenzato il cliente?
Da fattori sociali, economici, demografici e socio-culturali. Ogni impresa deve prendere in considerazione i fattori che si riflettono sull'acquisto dei suoi beni e dei suoi servizi. Un'impresa di viaggio sarà interessata alle nuove tendenze dei flussi turistici, un hotel o un ristorante saranno interessati all'andamento dei flussi nella località in cui si trovano, alla composizione per fasce d'età e per provenienza, alle motivazioni che spingono il turista a viaggiare, alla loro capacità di spesa, alle preferenze e alle tendenze di tipo gastronomico ecc.

Nel settore delle imprese turistiche e ristorative, quali sono le leve che determinano il comportamento del consumatore?
Il consuamtore cerca la convenienza o è attirato da situazioni originali che lo coinvolgono sul piano emotivo.

A cosa serve l'analisi della domanda?
Serve a determinare il grado di soddisfazione del cliente, il suo comportamento e permette di individuare le sue reali esigenze e quali bisogni l'impresa è in grado di soddisfare. Di questi elementi si deve tener conto per determinare in base a quali criteri disaggregare la domanda nelle diverse componenti e stabilire come deve essere effettuata la successiva segmentazione.