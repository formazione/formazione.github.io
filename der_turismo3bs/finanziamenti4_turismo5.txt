Cos'è La gestione?
La gestione è l'insieme di operazioni necessarie all'impresa per creare valore. La creazione di valore deriva dalla differenza ricavi - costi.

Quali sono le fasi della gestione?
Le fasi della gestione sono: finanziamento, investimento, produzione e disinvestimento. Co i finanziamenti si ottengono i mezzi necessari per svolgere l'attività. Con gli investimenti si acquistano i fattori produttivi, con la produzione si combinano i fattori produttivi per realizzare i prodotti. Con i disinvestimenti si vendono i prodotti, ottenendo nuove risorse finanziarie. Le fasi si intrecciano tra loro, senza soluzione di continuità. I ricavi sono generati dalle vendite, mentre i costi dagli acquisti di fattori produttivi necessari a produrre ricchezza.

Cos'è il fabbisogno finanziario?
Il fabbisogno finanziario è dato dalle risorse finanziarie necessarie ad effettuare la gestione. Dato che i costi precedono i ricavi, l'azienda ha un fabbisogno finanziario al momento della Costituzione dell'impresa, ma anche successivamente. Il fabbisogno dipende dalle dimensioni dell'impresa, dal tipo di attività svolta, dalla quantità di fattori produttivi da impiegare, dalla durata della produzione, dalle dilazioni di pagamento concesse all'impresa dai fornitori e dalle dilazioni concesse dall'impresa ai clienti.

Cosa sono le azioni?
Sono una quota del capitale sociale.

Cosa sono le obbligazioni?
Sono quote di un prestito emesso dalle società.

Cosa sono le fonti di finanziamento?
Ci dicono da dove provengono le risorse dell'impresa per la gestione. Le fonti di finanziamento sono essenzialmente due, il capitale proprio e il capitale di terzi (o di debito).

Capitale proprio e di terzi?
Il Capitale proprio viene conferito dai titolari dell'impresa. Non ha scadenza, non c'è l'obbligo della remunerazione, viene compensato con l'utile (differenza tra ricavi e costi), è soggetto al rischio di impresa (in caso di fallimento si rischia di non recuperare l'investimento).

Cos'è l'autofinanziamento?
L'autofinanziamento fa parte del Capitale proprio ed è una fonte di finanziamento di origine interna, creato non distribuendo parte degli utili ai soci, ma destinandoli ad investimenti nell'impresa.

Cos'è il  Capitale proprio?
Il capitale di debito è costituito dai finanziamenti ottenuti dall'impresa a titolo di debito. Ha una scadenza, è compensato dal con interessi periodici o da versare alla scadenza, è meno soggetto al rischio di impresa. Gli interessi vanno versati anche se l'impresa non ha un utile, mentre i soci, se c'è utile per un anno, non riceveranno nulla.

Cosa sono i debiti di finanziamento e di regolamento?
I debiti possono essere di finanziamento o di regolamento. I debiti di finanziamento sono somme di denaro messe a disposizione da soggetti esterni. Possono essere a breve (un anno), media (5 anni) e lunga scadenza (oltre 5 anni). I debiti di regolamento (o debiti commerciali) non comportano un'entrata monetaria, ma sono dilazioni di pagamento accordate dai finanziatori.

Quali sono le funzioni della banca?
La banca è un'impresa di servizi che fa da intermediaria tra i soggetti in avanzo e quelli in disavanzo finanziario, facilitando così lo scambio di mezzi finanziari. Questa funzione, fondamentale per l'economia, si chiama funzione creditizia.

Cos'è la funzione monetaria?
Consiste nella creazione di strumenti che sostituiscono il denaro negli scambi. Sono cartacei come gli assegni e le cambiali, oppure sono strumenti di pagamento elettronici come i bonifici, le carte di credito e di debito, le Ri.Ba., il servizio ADUE o MAV.

Mi parli della funzione di servizi della banca?
Le banche, oltre ai servizi tradizionali come la locazione di cassette di sicurezza, gli incassi e pagamenti di cambiali e Ri.Ba., il pagamento di imposte ecc., offrono anche servizi più innovativi come la gestione del risparmio e consulenze di tipo finanziario.

Sai dirmi cos'è il conto corrente?
Lo strumento fondamentale è il conto corrente, contratto tra banca e cliente con cui si regola la maggior parte delle operazioni bancarie. Aumenta per il versamento di contante e assegni, il ricevimento di bonifico, riscossione di cambiali attive e Ri.Ba., mentre diminuisce per emissione di assegni, invio di bonifici, pagamento di cambiali e Ri.Ba. È lo strumento attraverso il quale la banca concede prestiti. Presupposto per ricevere un finanziamento è l'ottenimento di un fido.

Cosa significa ottenere un fido bancario?
è l'importo massimo di credito che una banca si impegna a concedere a un cliente che ha bisogno di un finanziamento.

Mi parli dei finanziamenti a breve termine?
Finanziano l'attivo circolante, composto da merci, crediti e disponibilità liquide. Hanno una scadenza non superiore ai 18 mesi. Si distinguono in prestiti e operazioni di smobilizzo. Con i prestiti la banca mette a disposizione dell'impresa una somma di denaro.

Cos'è l'apertura di credito in conto corrente?
La forma tecnica più utilizzata per concedere i prestiti è l'apertura di credito in c/c. Il cliente può effettuare continui versamenti e prelevamenti nei limiti del fido concordato. Le operazioni di smobilizzo comprendono lo sconto di cambiali, l'anticipo su portafoglio salvo buon fine, l'anticipo si fatture e il factoring. In queste forme di finanziamento, i crediti rappresentati da cambiali, Ri.Ba., fatture vengono anticipati dalla banca in modo da smobilizzare, cioè renderli liquidi. Nel factoring, allo smobilizzo dei crediti, si abbinanno servizi come la valutazione della solvibilità dei clienti e le azioni di recupero delle fatture non pagate. Se i crediti non sono pagati alla scadenza, la banca si rivale sul cliente addebitandogli sul conto la somma anticipata.

Cosa sono i finanziamenti a lungo termine?
Riguardano il fabbisogno finanziario collegato all'attivo immobilizzato.

In cosa consiste il mutuo ipotecario?
Si tratta di un prestito garantito da un'ipoteca sul bene per il cui acquisto è stato richiesto il finanziamento. Viene rimborsato pagando rate periodiche comprensive di una quota di capitale e degli interessi maturati. I caso di mancato rimborso, la banca potrà chiedere la vendita forzata dell'immobile.

Sai cos'è il leasing finanziario?
È un contratto atipico, non regolato dal codice civile. La banca o una società di leasing (locatore), dopo aver acquistato il bene strumentale su indicazione dell'impresa utilizzatrice (conduttore o locatario), lo dà in uso all'impresa dietro il pagamento di un canone periodico. Alla scadenza del contratto il conduttore può acquistare il bene pagando un prezzo concordato (diritto di riscatto).

Chi sono i soggetti del leasing operativo?
Il leasing operativo: in questa forma di leasing interviene solo l'impresa produttrice del bene e il conduttore, senza l'intermediazione della banca.

In cosa è diverso il lease back?
Il lease back (sale and lease back): il proprietario di un bene vende un bene a utilità pluriennale alla società di leasing e allo stesso tempo stipula con la stessa un contratto di locazione per continuare ad usarlo, con la facoltà, alla fine del contratto, di riacquistarne la proprietà ad un prezzo prefissato. Serve a far acquisire liquidità all'impresa utilizzatrice.

Cosa si impegna a fare la banca con i crediti di firma?
Con i crediti di firma la banca si impegna a prestare la propria firma di garanzia a favore del cliente garantendo il buon fine di determinate operazioni. Sono tali le firme di accettazione e di avallo che la banca pone sulle cambiali o il rilascio di lettere di fideiussione, con le quali la banca garantisce un'obbligazione del cliente.

Mi sai dire la definizione di interesse?
l'interesse è il compenso che spetta a chi presta un capitale per un certo periodo di tempo. Il debitore è il soggetto che deve ottiene il prestito e che deve restituirlo alla scadenza. Il creditore è il soggetto che rende disponibile la somma di denaro e che alla scadenza deve essere rimborsato con il pagamento degli interessi.

Di cosa è funzione l'interesse?
L'interesse è in funzione del capitale iniziale, del tasso di interesse (saggio o ragione), indicato con r, che è la percentuale da applicare al capitale iniziale per calcolarlo e il tempo.

Quali sono le formule dell'interesse?
In pratica, per un anno si applica semplicemente la percentuale. Per più anni, si moltiplica l'interesse calcolato per un anno per il numero di anni. Per calcolare il tempo in mesi, si divide l'intesse annuo per 12 e si moltiplica per il numero di mesi. Per calcolare il tempo in giorni, si divide l'interesse annuo per 365 e si moltiplica per il numero di giorni. In pratica per i mesi si divide C per r per m per 1200 (12 x 100), mentre per i giorni si divide il prodotto di C per r per g per 36500 (365 x 100),

Mi sai dare una definizione del fabbisogno finanziario?
I costi, di solito, precedono i ricavi, l'azienda, quindi, ha un fabbisogno finanziario al momento della Costituzione dell'impresa, ma anche successivamente. Si tratta dell'insieme dei mezzi di cui l'impresa ha bisogno per avviare e continuare la gestione.

Da cosa dipende il fabbisogno finanziario?
Il fabbisogno dipende dalle dimensioni dell'impresa, dal tipo di attività svolta, dalla quantità di fattori produttivi da impiegare, dalla durata della produzione, dalle dilazioni di pagamento concesse all'impresa dai fornitori e dalle dilazioni concesse dall'impresa ai clienti.

Come si finanziano le società di capitali?
Le società di capitali, SPA o SAPA, possono finanziarsi con le azioni, titoli che rappresentano quote del capitale sociale oppure con le obbligazioni, quote di un prestito emesso dalle società.

Quali sono le caratteristiche del Capitale proprio?
Il Capitale proprio viene conferito dai titolari dell'impresa. Non ha scadenza, non c'è l'obbligo della remunerazione, viene compensato con l'utile (differenza tra ricavi e costi), è soggetto al rischio di impresa (in caso di fallimento si rischia di non recuperare l'investimento).

Quali sono le caratteristiche del capitale di debito?
Il capitale di debito è costituito dai finanziamenti ottenuti dall'impresa a titolo di debito. Ha una scadenza, è compensato dal con interessi periodici o da versare alla scadenza, è meno soggetto al rischio di impresa. Gli interessi vanno versati anche se l'impresa non ha un utile, mentre i soci, se c'è utile per un anno, non riceveranno nulla.

Cosa sono i debiti di finanziamento?
I debiti di finanziamento sono somme di denaro messe a disposizione da soggetti esterni. Possono essere a breve (un anno), media (5 anni) e lunga scadenza (oltre 5 anni).

Cosa sono i debiti di regolamento?
I debiti di regolamento (o debiti commerciali) non comportano un'entrata monetaria, ma sono dilazioni di pagamento accordate dai finanziatori.

Cos'è lo sconto commerciale?
Lo sconto nel suo significato comune è una riduzione del prezzo della merce.

Quanti tipi di sconto esistono?
Esistono due tipi di sconto, lo sconto mercantile e quello commerciale.

Come si calcola lo sconto mercantile?
Lo sconto mercantile si calcola applicando una percentuale, senza tener conto del tempo. Si applica, ad esempio, per acquisti di elevati quantitativi di merci.

Come si calcola lo sconto commerciale?
Lo sconto commerciale, invece, si applica quando il cliente paga prima della scadenza pattuita. È il compenso che spetta a chi paga in anticipo il suo debito e si traduce in una riduzione del prezzo da pagare. Viene calcolato in proporzione al tempo di anticipo.

Come si calcola lo sconto commerciale?
Lo sconto commerciale è funzione del capitale a scadenza, tasso di sconto, tempo espresso in anni, mesi e giorni.

Quali sono le formule dello sconto?
la formula è Sc = C per r per t fratto 100 in anni. Sc = C per r per m fratto 1200 per i mesi. Sc = C per r per g fratto 36500 per i gioni.

Chi sono i viaggatori?
Si spostano per diversi motivi. Ad esempio per lavoro, come fanno i trasportatori di merci, gli immigrati e i frontalieri (chi si reca al lavoro ogni giorno attraversando la frontiera, per poi tornare a casa). Tra i viaggiatori ci sono i visitatori, cioè coloro chesi spostano per motivi diversi da questi.

Cosa distingue i visitatori?
Sono i viaggiatori che: -   viaggiano in modo irregolare -   Che non hanno lo scopo di reddito -   Effettuano viaggi di durata non superiore all’anno

Cosa differenza gli escursionisti?
Gli escursionisti sono visitatori che ritornano a casa nell’arco di una giornata

Quali sono i motivi per cui si viaggia?
Per leisure (per piacere): vacanza, riposo, cultura, per business (per motivi professionali: fiere, convegni ecc.) o per sport, cure termali, motivi religiosi.

Come definesti il turismo?
È un fenomeno complesso, attivato dal bisogno di recarsi in vacanza, che comprende tutte le relazioni che nascono tra il turista, gli operatori turistici, i residenti delle località visitate.

Chi sono i soggetti del turismo?
-   i turisti che rappresentano il turismo attivo -   Gli operatori economici del settore, che fanno parte del turismo produttivo -   I residenti che compongono il turismo passivo

Cosa caratterizzava il turismo delle origini?
Nell’Antica Grecia ci si spostava per assistere ad eventi sportivi. Nell’antica Roma, invece, c’era in uso, dagli ultimi due secoli prima di Cristo, di trascorrere parte dell’anno in villeggiatura nelle ville di campagna. Durante il Medioevo i pellegrini si recavano presso i luoghi sacri.Fino al 1700, quindi, solo le classi agiate potevano permettersi di andare in vacanza.

Quando sono nate le prime strutture alberghiere e ristorative?
Le prime strutture alberghiere e ristorative nascono in questo periodo.

Cos'è il Gran Tour?
Nel 1700 i giovani studenti, al termine del percorso di studio, viaggiavano nelle grandi città europee per aumentare le loro conoscenze nel Gran Tour.

Cosa sai del Turismo moderno?
Dal 1700 al 1960, le classi medie iniziano a viaggiare per turismo grazie al miglioramento della rete dei trasporti e al riconoscimento delle ferie retribuite. Si sviluppano le strutture ricettive alberghiere e nasce il turismo balneare, termale e di montagna.

Quando e come si sviluppa il turismo di massa?
Dopo il 1960 l’industrializzazione e il boom economico favoriscono il coinvolgimento di tutte le classi sociali nel fenomeno turistico. Lo sviluppo dei trasporti aerei favorisce l’internazionalizzazione del turismo, mentre si sviluppano le imprese di viaggi.

Cosa cambia nel Turismo globale?
Dal 1990 il turista diventa più indipendente, utilizza Internet per acquisire informazioni  e personalizzare la propria vacanza. I periodi di vacanza si fanno più brevi e le vacanze più frequenti. Nascono sistemi di offerta turistica con collaborazioni tra soggetti pubblici e privati.

Quali sono i fattori sociali che influenzano la domanda turistica?
La motivazione e gusti dei consumatori e gli eventi politici, sociali e sanitari.

Come è cambiata la motivazione del turista?
Sono cambiati molto rispetto agli anni passati. Al turista di massa si affianca il turista non istituzionalizzato che preferisce percorsi turistici insoliti, cerca nuove esperienze nuove per ampliare la propria cultura, entrando in contatto con la popolazione e la cultura locale.Il turista di massa si limita ad osservare, per il piacere di dire di essere stato in un posto famoso.

Quali sono gli strumenti che usa il turista?
I turisti, oggi, inoltre largo uso di Internet e dei social media per informarsi e per recensire i luoghi visitati e ricordare la propria esperienza anche dopo il viaggio.

Ci sono forme di turismo che hanno un impatto positivo sulla società?
Nascono nuove forme di turismo come il turismo responsabile e sostenibile.

Cos'è il turismo sostenibile?
È il turismo attento all'ambiente.

Cos'è il turismo responsabile?
È il turismo che favoriscce i flussi verso i paesi in via di sviluppo.

Fai degli esempi di eventi politici, sociali e sanitari?
Eventi politici come le guerre, sociali come la microcriminalità, e sanitari come condizioni igienico sanitarie.

Quali sono i fattori economici che influenzano la domanda turistica?
Il reddito dei turisti, il prezzo dei servizi turistici e il rapporto di cambio tra la moneta del Paese da visitare e quella dei turisti.

Che rapporto c'è tra i fattori economici e i flussi turistici?
Reddito e flussi turistici sono in proporzione diretta. Prezzo dei servizi e flussi sono in proporzione inversa. Lo stesso vale per il rapporto di cambio. Il valore della moneta del Paese di destinazione è in rapporto di proporzione inversa ai flussi turistici.

Come è calcolato l'Euro rispetto alle altre valute?
Con il rapporto certo per incento. L'euro è fisso, varia il valore delle altre monete. Per esempio EUS/USD 1,099, significa che per un euro si ha 1,099 dollari e viceversa.

Cosa comporta per gli stranieri un aumento del valore dell'Euro?
Per i turisti stranieri i nostri prodotti costano di più, facendo diminuire i flussi, in teoria.

Quali sono le tendenze del turismo?
Dopo una flessione della domanda turistica nel 2009, il turismo cresce con un ritmo del 4,5 % all’anno.

Cresce di più il turismo in Europa o in Asia?
In Asia.

Che percentuale di PIL è generata dal turismo?
Il 10%.

Quante persone occupa il turismo in Italia?
2 milioni.

Quanti sono gli arrivi internazionali?
Nel 2014 gli arrivi internazionali sono stati pari a 1,138 miliardi di persone. Nel 2030 si stima che saranno 1,800 miliardi.
I turisti che spendono di più sono gli statunitensi e i tedeschi, mentre aumenta la spesa di Cina, Russia e Canada.

Quali sono gli organismi internazionali del turismo?
OMT e WTTCT

Di cosa si occupa l'OMT?
Organizzazione mondiale del turismo: agenzia delle Nazioni Unite composta da 156 paesi e 400 membri affiliati che rappresentano il settore privato, ha come obiettivi: -   la promozione del turismo internazionale -   l’individuazioni di destinazioni che favoriscano la crescita dei Paesi in via di sviluppo (PVS) -   la raccolta di dati statistici -   la promozione del turismo sostenibile

Quando nasce l'idea dell'Unione europea?
L’idea di unire l’Europa nasce dopo i disastri della Seconda Guerra Mondiale. La prima forma di cooperazione è la Comunità economica del carbone e dell’acciaio (CECA) del 1951, con la quale si eliminano i dazi nel commercio del carbone e dell’acciaio allo scopo di limitare i possibili conflitti riguardo alla => produzione e al commercio di queste importanti materie prime ed impedire il riarmo segreto dei Paesi. I Paesi che aderiscono (Francia, Germania, Benelux e Italia) sono tutti produttori di carbone, tranne l’Italia, che aderisce per migliorare i rapporti commerciali con gli altri Paesi e risollevare la disastrosa situazione economica conseguenza del conflitto mondiale.

Quando nasce la CEE?
Nel 1957 nasce la CEE (Comunità economica europea), con il Trattato di Roma, con cui si vuole creare un mercato comune in cui possano circolare liberamente persone, merci, servizi e capitali.

Quando nasce l'UEM?
Nel 1993 nasce l’UEM (Unione economica e monetaria), con il Trattato di Maastricht, che porterà all’adozione dell’euro come moneta unica nel 2002. I paesi della zona euro devono rispettare i parametri di Maastricht (3% massimo del rapporto deficit / PIL e 60% del rapporto debito pubblico / PIL). I paesi della zona euro sono 19: Austria, Italia, Germania, Francia, Lussemburgo, Grecia, Spagna, Portogallo, Malta, Cipro, Lettonia, Lituania, Estonia, Finlandia, Slovacchia, Slovenia, Irlanda, Paesi Bassi.

Quali sono gli organi dell’UE?
-   Consiglio europeo (capi di Stato e di Governo), -   Consiglio dell’UE (ministri dei paesi europei), -   Parlamento europeo (751 deputati eletti ogni 5 anni; le prossime elezioni si svolgeranno nel 1919), -   Commissione europea (organo esecutivo);

Quali sono le fonti normative internazionali?
Le consuetudini, i trattati, i regolamenti, le direttive, gli atti giuridici non vincolanti e gli atti atipici.

Cosa sono le consuetudini?
Consuetudini: comportamento costante e uniforme tenuto dagli Stati, tenuto con la convinzione che si tratti di un comportamento obbligatorio; è vincolante per tutti gli Stati;

Cosa sono i trattati?
trattati: norme che vincolano gli Stati che li hanno sottoscritti;

Cosa sono i regolamenti e direttive?
Regolamenti: norme dell’UE che vincolano immediatamente gli Stati dell’UE Direttive: norme dell’UE che devono prima essere recepite dagli Stati nel proprio ordinamento per essere vincolanti. Atti giuridici non vincolanti e atti atipici: pareri, raccomandazioni, dichiarazioni, libri bianchi, ecc. sono pareri o raccomandazioni non vincolanti.

Cos'è la domanda turistica?
Insieme dei beni e servizi turistici richiesti in un dato momento. La domanda turistica è inversamente proporzionale al prezzo, ma è poco elastica al prezzo. Se i prezzi aumentano del 10%, ad esempio, la domanda diminuisce, ma in misura percentuale minore del 10%. I turisti, infatti, difficilmente rinunciano alle vacanze che ritengono una necessità primaria. Si rappresenta graficamente con una retta con inclinazione negativa.

Cos'è l'offerta turistica?
Insieme dei beni e servizi turistici offerti in un dato momento. È rigida nel breve periodo rispetto alla domanda o ai prezzi, perché non può immediatamente adeguarsi ai cambiamenti a causa degli elevati => investimenti che richiede e al tempi lunghi di cui necessita per adattarsi alle mutate condizioni. Nel lungo periodo è direttamente proporzionale ai prezzi. Si rappresenta graficamente con una retta con inclinazione positiva.

Quali sono gli indici che analizzano la domanda turistica?
1)  permanenza media = rapporto tra il numero di presente e di arrivi. Maggiore è questo rapporto e migliore sarà la situazione dal punto di vista degli introiti delle strutture turistiche 2)  tasso di propensione turistica: rapporto tra il numero di viaggi effettuati dagli abitanti di una località e il numero di abitanti; da questo indice si ricava quanto siano dediti a viaggiare in una località, informazione utile per il turismo produttivo outgoing.

Quali sono gli indici dell’offerta turistica?
1)  Tasso di ricettività = rapporto tra posti letto e numero di abitanti 2)  densità ricettiva = rapporto tra posti letto e superficie in chilometri quadrati

Quali sono gli indicatori economici?
-   PIL -   numero di occupati nel settore turistico (in Italia sono circa 2 milioni) -   spesa pro-capite (quanto ogni turista spende in media ogni giorno per i servizi ricettivi, ristorativi, di trasporto ecc.) -   saldo della bilancia turistica

Mi parli della Bilancia turistica?
Il saldo è la differenza tra i crediti rappresentati dai CINR (consumi in Italia dei non residenti) e i CERI (consumi all’estero dei residenti in Italia). Un saldo attivo indica un dato favorevole per l’economia italiana. Fa parte della Bilancia dei Pagamenti.

Come cresce l'Europa rispetto all'Asia?
L’Europa cresce, ma meno dei Paesi asiatici.

In Italia i turisti aumentano?
Sì, ma gli italiani che viaggiano in Italia sono in diminuzione, mentre aumentano gli stranieri. 

In Italia quanti arrivi si contano?
Se ne contano 100 milioni equamente ripartiti tra turisti italiani e stranieri. C’è però una tendenza opposta: i flussi italiani sono in diminuzione (segno che scelgono di più mete estere), mentre quelli stranieri sono in aumento.

Quale destinazione preferiscono gli italiani?
Gli italiani preferiscono il mare.

Da dove provengono maggiormente gli stranieri?
Gli stranieri sono per la maggior parte europei e provengono da Germania, Francia e Stati Uniti. I tedeschi sono il 30%.

Cosa preferiscono?
Preferiscono le città d’arte del Centro Nord. Scelgono l’Italia soprattutto per vacanza (solo due su dieci vengono per affari). Dal quarto per gli arrivi posto siamo scivolati al quinto, superati dalla Cina. Gli aumenti però sono inferiori a quelli registrati dalle mete asiatiche. Siamo superati nella classifica degli arrivi internazionali dalla Cina.

Quale percentuale del PIL è generata dal solo turismo?
Il turismo corrisponde al 10% del PIL nazionale.

Quanti sono gli esercizi ricettivi in Italia?
Abbiamo 150.000 esercizi ricettivi alberghieri ed extra-alberghieri e 4.700.000 posti letto.

Cosa offre il nostro Paese?
Il nostro Paese offre un patrimonio unico di ricchezze artistiche, architettoniche, paesaggistiche, naturali, climatiche ed enogastronomiche, Questa ricchezza, però, va tutelata, organizzata e pubblicizzata. Per questo servono nuove figure professionali che l’alberghiero può contribuire a formare e sistemi di collaborazione tra enti pubblici e privati.

Com'è il saldo della Bilancia turistica?
I consumi degli italiani all’estero sono pari a 20 miliardi di euro, contro i 30 miliardi di euro spesi dagli stranieri in Italia, La bilancia turistica, quindi, ha un saldo attivo che è positivo per la nostra economia.  La spesa degli italiani all’estero ha subito un rallentamento per via della crisi ed è stata superata da quella di altri paesi.

Cosa deve fare l'Italia per il turismo in futuro?
Per questo l’Italia in futuro deve attirare nuovi flussi turistici, rilanciare il turismo balneare e le potenzialità del Mezzogiorno, rinnovare l’offerta. In Italia si risente molto della mancanza di infrastrutture adeguate (al Sud) e di un buon rapporto qualità / prezzi (i prezzi sono troppo alti, nella percezione degli utenti). Dipende troppo dagli arrivi dei turisti europei. Dovrebbe incrementare gli arrivi dalla Cina e dagli altri Paesi emergenti.

Quali sono gli organi di Governo del sistema turistico:
-   Direzione generale del turismo che fa parte Ministero dei beni e delle attività culturali e del turismo e programma le politiche nazionali sul turismo in accordo con le Regioni, le Regioni: legiferano in materia di politiche sul turismo, la conferenza Stato-Regioni che interviene per coordinare le azioni del Governo e delle Regioni.

Quali sono le fonti del diritto?
La costituzione, le leggi costituzionali, le leggi ordinarie, i decreti legislativi, i decreti legge, i regolamenti e le consuetudini.

Mi parli della Costituzione?
Costituzione: è al vertice delle fonti, comprende 139 articoli divisi in Principi fondamentali, Diritti e doveri dei cittadini, Ordinamento della Repubblica e 18 disposizioni transitorie.

Cosa sono le leggi costituzionali?
Leggi costituzionali: modificano le norme costituzionali, sono approvate con procedura aggravata

Cosa sono le leggi ordinarie?
-   leggi ordinarie: sono approvate dal Parlamento con procedura ordinaria che segue la fase dell’iniziativa (presentazione di un disegno di legge), deliberativa (approvazione in Commissione e in Parlamento) e integrativa dell’efficacia (promulgazione del Presidente della Repubblica e pubblicazione in Gazzetta Ufficiale)

Cosa sono i decreti legislativi e i decreti legge?
-   decreti legislativi: sono approvati dal Governo su delega del Parlamento. -   decreti legge: sono approvati dal Governo per provvedimenti urgenti; si applicano subito, ma devono essere approvati entro 60 giorni dal Parlamento.

Chi approva le leggi regionali?
Sono approvate dai Consigli regionali e valgono solo nel territorio della Regione.

Cosa sono i regolamenti
Sono subordinati alle leggi e servono a integrarle o indicarne le modalità di esecuzione.
Cosa sono gli usi e consuetudini?
Sono fonti non scritte, basati su comportamenti costanti considerati obbligatori; gli usi e consuetudini collegati alle attività economiche sono raccolti dalle Camere di Commercio.

Cos'è ill codice del turismo?
Il decreto legislativo 79/2011 è la principale norma di riferimento del settore turistico e ne regola diversi aspetti.
